---
title: Chi siamo
hide:
  - navigation
---
# Chi siamo

> Se diventiamo _tutti_ più bravi, miglioriamo tutti.  
> E il modo migliore è condividere il meglio che abbiamo e sappiamo.

## 2050^x^
Il 2050 è la data limite oltre la quale dobbiamo cambiare la direzione del mondo:
crisi climatica, singolarità tecnologica, fallimento del neo-liberismo economico (con divergenza ricchissimi/poverissimi), tensioni geo-politiche, crisi esistenziali.  
Il nome ce lo hanno ispirato la _Space X_ e i _TED^x^_, la versione delle famose conferenze innovatrici auto-organizzate dai cittadini. E poi fa molto **futuro** e molto **nerd** ;)

## Il team 2050^x^
Siamo un gruppo di attivisti di area progressista, un po' nerd, un po' appassionati, un po' pro-attivi, che condividono:

1. un sincero interesse a far crescere la cittadinanza attiva in **qualità** e **struttura**
2. preoccupazione per i personalismi e le auto-referenzialità
3. disinteresse per la polemica e la nostalgia, **amore per il progresso e la critica costruttiva**
4. **apertura al mondo 2050**, ovvero tutto l’ambito progressista confinante con il M5S, il PD senza Renzi, il mondo delle Sinistre non nostalgiche e dei volontari, la cultura illuminista e scientifica, i nuovi umanisti.
5. un minimo di serietà, di storia da attivisti e di **cultura politica**
6. l'auto-educazione e il cercare di fare le cose per bene
7. un minimo di leggerezza e amore per l'ozio attivo

I temi che interessano sono sopratutto:

- **condivisione** e modelli di riferimento
- **educazione** e formazione
- **coinvolgimento** e partecipazione
- **tecnologia** e giochi
- **collaborazione** e discussione costruttiva

Il progetto e il gruppo di lavoro è sviluppato da **[Stefano Cecere](https://cecere.xyz)**, attivista dal 1996 ed esperto di innovazione, tecnologia e formazione.

---

## Contribuire a questo sito
Se vuoi migliorare una pagina di questo sito, proporre nuovi contenuti, fare una correzione, benvenuti! 

Questo sito è proprio stato realizzato in modalità aperta e collaborativa (grazie al potere di Git).

Praticamente è costituito da semplici file di testo, editabili da computer oppure direttamente online. Quando si fa una modifica viene generata automaticamente una richiesta di verifica inviata ai supervisori, e se accettata viene cambiato il file e da lì automaticamente rigenerata la pagina web.

Molto semplice, quasi magico, vero?

La vedi quella icona in alto a destra di questa pagina, con la matita?
Cliccala, ed entrerai in modalità editor.

Un po' più complesso di WikiPedia, ma meglio.

Se prima vuoi che ci parliamo, [contattaci](./contatto.md)

---
 
## Tecnologia
Tutto il sito è stato pensato e sviluppato per essere duraturo nel tempo, semplice da gestire, gratuito e riproducibile. E' creato con soluzioni open-source.
Tutti i contenuti sono scritti in [markdown](https://www.markdownguide.org/).  
Il sito è generato automaticamente con [MkDocs e Material](https://squidfunk.github.io/mkdocs-material/) e ospitato sulle pagine di [GitHub](https://github.com/2050x/2050x.org).

E' una tecnologia molto semplice quanto accessibile. Tutti i contenuti sono solo semplici file di testo (non complessi html, pdf, file Word, Google Docs), che oggi ci sono e domani chissà. Possono essere scaricati sul proprio computer e facilmente convertiti in tutti i formati del mondo (anche in ePub, ad esempio).

Non ci sono database o linguaggi di programmazione. Solo dei files di testo semplice convertiti in html. Puoi addirittura scaricare tutto il sito con un click ad avere tutto sul tuo computer, per sempre.

Ovviamente abbiamo scelto così perché abbiamo a cuore la condivisione, l'accessibilità e la portabilità dei contenuti.

Se tutto questo ti piace, sarai il [benvenuto nella nostra piccola comunità](./contatto.md).

## Licenza

Tutti i contenuti di questo sito, salvo i documenti ufficiali del M5S, sono **© Stefano Cecere e Team M5S++** e rilasciati sotto licenza [Creative Commons Attribution-NonCommercial-ShareAlike 4.0 International](https://creativecommons.org/licenses/by-nc-sa/4.0)

**Cosa significa?**
Che puoi liberamente copiare o distribuire, anche modificare, basta che citi esplicitamente l'autore originale e questo sito e che non ne fai usi commerciali, altrimenti devi chiedere il permesso.

In pratica **puoi:**

- **Condividere**: riprodurre, distribuire, esporre in pubblico, questo materiale con qualsiasi mezzo e formato
- **Modificare**: remixare, trasformare il materiale e basarti su di esso per le tue opere 

**a queste condizioni**:

- **Attribuzione**: Devi riconoscere una menzione di paternità adeguata, fornire un link alla licenza (questa pagina ad esempio) e indicare se sono state effettuate delle modifiche. Puoi fare ciò in qualsiasi maniera ragionevole possibile, ma non con modalità tali da suggerire che il licenziante avalli te o il tuo utilizzo del materiale.
- **Non Commerciale**: Non puoi utilizzare il materiale per scopi commerciali.
- **Stessa Licenza**: Se remixi, trasformi il materiale o ti basi su di esso, devi distribuire i tuoi contributi con questa stessa licenza CC. 

